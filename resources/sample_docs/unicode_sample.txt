৮ 

ব্যবসায় পরিচিতি 

সোনারগাঁও : বাংলার প্রাচীন রাজধানী ও বিখ্যাত ব্যবসায় কেন্দ্র 

 

বর্তমান প্রতিযোগিতামূলক বিশ্বে ব্যবসায়িক পরিবেশের সকল উপাদান অনুকূল না হলে ব্যবসায়-বাণিজ্যে উন্নতি লাভ 
করে টিকে থাকা কঠিন।  নিম্নে ব্যবসায়িক পরিবেশের উপাদানগুলো বাংলাদেশের পে্রক্ষাপটে আলোচনা করা হলো। 
প্রাকৃতিক উপাদান : প্রাকৃতিক পরিেবেশের অধিকাংশ উপাদানই বাংলাদেশে ব্যবসায় স্থাপনের জন্য অনুকূল। দেশের প্রায় 
সকল  অংশই  নদী  বিধৌত।  ফলে  সহজেই  এখানে  কৃষিজাত  বিভিন্ন  শিল্প  ও  ভোগ্য    পণ্যের  কাঁচামাল  উৎপাদন  করা 
সম্ভব। ব্যবসায় বা শিল্প স্থাপনের জন্য প্রয়োজনীয় প্রাকৃতিক গ্যাস বিদ্যমান। দেশে বিদ্যমান খনিজ কয়লা, চুনা পাথর, 
কঠিন শিলা ও খনিজ তৈল শিল্প বিকাশে সহায়ক। দিন দিন বনভূমির পরিমাণ কমে গেলেও আমাদের রয়েছে সমৃদ্ধ 
বনজ সম্পদ। অসংখ্য নদী বিধৌত ও সমুদ্রবেষ্টিত হওয়ায় মৎস্য শিল্প বিকাশের উপযুক্ত পরিবেশও এখানে বিদ্যমান।  
 
অর্থনৈতিক উপাদান : দেশে বিরাজমান কার্যকর অর্থ ও ব্যাংকিং ব্যবস্থা, কৃষি ও শিল্পের অবদান, জনগণের সঞ্চয় ও 
বিনিয়োগ মানসিকতা ও সরকারের পৃষ্ঠপোষকতা ব্যবসায় পরিবেশের সুদৃঢ় অর্থনৈতিক উপাদান হিসেবে কাজ করে। 
বাংলাদেশে  অর্থনৈতিক  উপাদানগুলোর  কয়েকটির  ভিত্তি  বেশ  মজবুত  হলেও  অনেকগুলোর  ভিত্তি  তেমন  সুদৃঢ়  নয়। 
চাহিদার তুলনায় প্রয়োজনীয় মূলধনের অভাব, গ্রামীণ জনগণের ব্যাংকিং সেবা ও ঋণ প্রাপ্তির ক্ষেত্রে শহরের তুলনায় কম 
সুবিধা, প্রশাসনিক জটিলতা, দালাল শে্রণির লোকদের হয়রানি, দ্রব্যমূল্যের ঊর্ধ্বগতি ইত্যাদি প্রতিকূল অবস্থা কাটাতে 
পারলে বাংলাদেশ ব্যবসায় বিকাশে আরও দ্রুত অগ্রসর হতে পারবে। 
 
সামাজিক উপাদান :  জাতি, ধর্মীয় বিশ্বাস, ভোক্তাদের মনোভাব, মানব সম্পদ, শিক্ষা ও সংস্কৃৃতি,  ঐতিহ্য, বিজ্ঞান ও 
প্রযুিক্ত, প্রভৃতি ব্যবসায়ের সামাজিক উপাদানগুলোর বেশিরভাগ বাংলাদেশে ব্যবসায় প্রসারের ক্ষেত্রে অনুকূল। এ দেশের 
মানুষ জাতিগত, ঐতিহ্যগত এবং সাংস্কৃতিকভাবে উদার, পরিশ্রমী এবং সৃজনশীল। অতীতে জাহাজ নির্মাণ করে এবং 
মসলিন কাপড় উৎপাদন করে এ দেশের মানুষ তাদের প্রতিভা ও পরিশ্রমের স্বাক্ষর রেখেছে। সোনারগাঁও এক সময় 
ব্যবসায়, শিক্ষা-দীক্ষা, কৃষি, সাহিত্য, সংস্কৃতি, শিল্প, কারু শিল্পে ছিল বিশ্বসেরা। বর্তমানেও জামদানি শাড়ি তৈরি এবং 
জাহাজ  নির্মাণ  বিশ্ববাসীর  দৃষ্টি  আকর্ষণ  করতে  সক্ষম  হয়েছে।  তবে  বাংলাদেশের  বর্তমান  শিক্ষা  ব্যবস্থাকে  মুখস্থ 
নির্ভরতা থেকে বের করে আরও দক্ষতা ও শ্রমনির্ভর করতে পারলে ভবিষ্যৎ প্রজন্ম শিল্প, বাণিজ্য, গবেষণায় আরও বেশি 
সৃজনশীলতা  প্রকাশ  করতে  পারবে।  সাথে  সাথে  ব্যবসা-বাণিজ্যসহ  সকল  ক্ষেত্রে  প্রযুক্তির  ব্যবহার  আরও  বৃদ্ধি  করতে 
হবে। 
 
রাজনৈতিক উপাদান :  সুষ্ঠু আইন-শৃঙ্খলা পরিস্থিতি এবং অনুকূল শিল্প ও বাণিজ্যনীতি, প্রতিবেশী ও অন্যান্য দেশের 
সাথে সুসম্পর্ক ব্যবসা-বাণিজ্য প্রসারে সহায়তা করে। অন্যদিকে রাজনৈতিক অস্থিতিশীলতা, ঘন ঘন সরকার পরিবর্তন, 

ব্যবসায় উদ্যোগ 

৯

হরতাল, ধর্মঘট, ব্যবসায়-বান্ধব শিল্প ও বাণিজ্য নীতির অভাব ইত্যাদি প্রতিকূল রাজনৈতিক উপাদান শিল্প ও বাণিজ্যের 
প্রসারে  বাধা  সৃষ্টি  করে।  দেশি  ও  বিদেশি  বিনিয়োগকারীগণও  বিনিয়োগ  করতে  উৎসাহিত  হয়  না।  বাংলাদেশে 
ব্যবসায়ের উক্ত রাজনৈতিক উপাদানের সবগুলো কাঙ্ক্ষিত পর্যায়ে বিদ্যমান নেই। শ্রমিক অসন্তোষ, ধর্মঘট, হরতালসহ 
বিভিন্ন নেতিবাচক কর্মকাণ্ড পরিহার করার মাধ্যমে বাংলাদেশে ব্যবসায়ের জন্য রাজনৈতিক পরিবেশ উন্নত করা যায়। 
 
আইনগত উপাদানঃ আইনগত পরিবেশের বেশ কিছু উপাদান বাংলাদেশে আধুনিক ও যুগোপযোগী হলেও অনেকগুলো বেশ 
পুরাতন। পরিবেশ সংরক্ষণ ও ভোক্তা আইনের কঠোর প্রয়োগ, শিল্প ও বিনিয়োগ বান্ধব আইন তৈরি এবং দুর্নীতি ও 
স্বজনপ্রীতি  ও  চাঁদাবাজি  প্রতিরোধে  আইনের  কঠোর  প্রয়োগের  মাধ্যমে  দেশের  ব্যবসা-বাণিজ্যের  উন্নতি  নিশ্চিত  করা 
যায়। 
 
প্রযুক্তিগত পরিবেশ : শিল্প ও ব্যবসায় বাণিজ্যের উন্নতিতে দক্ষতাসম্পন্ন কর্মী, উন্নত যন্ত্রপাতি ও প্রযুক্তির প্রয়োজন হয়। 
সাধারণত দেখা যায় যে, যে সকল দেশ বিজ্ঞান ও প্রযুক্তিগত পরিবেশে উন্নত তারা ব্যবসা-বাণিজ্যেও উন্নত। প্রযুক্তিগত 
উন্নয়ন  উৎপাদন  প্রক্রিয়াকে  সহজতর  করে।  ফলে  উৎপাদিত  পণ্যের  পরিমাণ  ও  গুণগত  মান  বৃদ্ধি  পায়।  বাংলাদেশে 
ব্যবসায়  পরিবেশের  প্রযুক্তিগত  উপাদানগুলো  অনেকক্ষেত্রেই  অনুকূল।  ব্যবসায়ের  সকল  শাখায়  প্রযুক্তির  ব্যবহার  বৃদ্ধি 
পাচ্ছে।   
 

 

কর্মপত্র-৫ : তোমাদের এলাকায় পরিবেশের কোন কোন উপাদান ব্যবসায়ের জন্য অনুকূল/প্রতিকূল মতামত দাও 

জলবায়ূ 
বিদু্যৎ 
ভূমি 
গ্যাস 
নদনদী 
ধর্মীয় বিশ্বাস 
ভোক্তাদের  মনোভাব 
যোগাযোগ ব্যবস্থা 
শিক্ষা ও  সংস্কৃৃতি 
ঐতিহ্য 
ব্যাংকিং সুবিধা 
আইন শৃঙ্খলা 

 
 
 
 
 
 
 
 
 
 
 
 

পরিশেষে বলা যায়, ব্যবসায়-বাণিজ্য এবং অর্থনৈতিক উন্নয়নে প্রভাব বিস্তারকারী পরিবেশগত উপাদানসমূহের উন্নয়ন 
খুবই  জরুরি।  ব্যবসায়-বাণিজ্য  ও  শিল্প  উন্নয়নে  অনুকূল  পরিবেশ  তৈরিতে  সরকারি  উদ্যোগের  পাশাপাশি  আমাদের  
সকলকে এগিয়ে আসতে হবে। 